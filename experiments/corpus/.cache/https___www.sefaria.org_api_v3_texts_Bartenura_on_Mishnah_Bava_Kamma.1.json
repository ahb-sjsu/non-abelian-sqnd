{"versions": [{"status": "locked", "priority": 3.0, "license": "CC-BY-NC", "versionNotes": "", "formatAsPoetry": "", "digitizedBySefaria": "", "method": "", "heversionSource": "", "versionUrl": "", "versionTitleInHebrew": "", "versionNotesInHebrew": "", "shortVersionTitle": "", "shortVersionTitleInHebrew": "", "extendedNotes": "", "extendedNotesHebrew": "", "purchaseInformationImage": "", "purchaseInformationURL": "", "hasManuallyWrappedRefs": "", "language": "he", "versionSource": "https://www.toratemetfreeware.com/", "versionTitle": "Torat-Emet", "actualLanguage": "he", "languageFamilyName": "hebrew", "isSource": true, "isPrimary": true, "direction": "rtl", "text": [["<b>אַרְבָּעָה אֲבוֹת נְזִיקִין.</b> מִשּׁוּם דְּאִיכָּא לְכָל חַד מִנַּיְהוּ תּוֹלָדוֹת, קָרֵי לְהוּ אָבוֹת<i data-commentator=\"IkkarTosfotYomTov\" data-label=\"ג\"></i>:", "<b>הַשּׁוֹר.</b> הוּא הָרֶגֶל, דְּהַיְנוּ מַה שֶּׁהַבְּהֵמָה מַזֶּקֶת בְּרַגְלֶיהָ דֶּרֶךְ הִלּוּכָהּ, כְּדִכְתִיב (שמות כב) וְשִׁלַּח אֶת בְּעִירֹה. וְתַנְיָא וְשִׁלַּח זֶה הָרֶגֶל וְכֵן הוּא אוֹמֵר (ישעיה לב) מְשַׁלְּחֵי רֶגֶל הַשּׁוֹר וְהַחֲמוֹר. וְתוֹלָדָה דְּרֶגֶל הִיא כְּשֶׁהִזִּיקָה בְּגוּפָהּ דֶּרֶךְ הִלּוּכָהּ, אוֹ בִּשְׂעָרָהּ דֶּרֶךְ הִלּוּכָהּ שֶׁנִּדְבְּקוּ כֵּלִים בִּשְׂעָרָהּ וּגְרַרְתָּן וּשְׁבַרְתָּן. אוֹ בַּשְּׁלִיף שֶׁעָלֶיהָ, וְהוּא מַשְּׂאוֹי שֶׁבָּאַמְתָּחוֹת וּבַמַּרְצוּפִין שֶׁעָלֶיהָ. אוֹ בַּזּוֹג שֶׁבְּצַוָּארָהּ:", "<b>וְהַבּוֹר.</b> הַפּוֹתֵחַ בּוֹר בִּרְשׁוּת הָרַבִּים וְנָפַל שָׁמָּה שׁוֹר אוֹ חֲמוֹר וָמֵת אִם הַבּוֹר עָמֹק עֲשָׂרָה טְפָחִים, אוֹ הֻזַּק אִם הוּא פָּחוֹת מֵעֲשָׂרָה טְפָחִים, דִּכְתִיב (שמות כא) כִּי יִפְתַּח אִישׁ בּוֹר וְגוֹ'. וְתוֹלָדָה דְּבוֹר, כְּגוֹן כִּיחוֹ וְנִיעוֹ<i data-commentator=\"IkkarTosfotYomTov\" data-label=\"ד\"></i> לְאַחַר שֶׁנָּחוּ בִּרְשׁוּת הָרַבִּים, וְהִזִּיקוּ:", "<b>וְהַמַּבְעֶה.</b> זֶה הַשֵּׁן, שֶׁאָכְלָה בְּהֶמְתּוֹ בִּשְׂדֵה חֲבֵרוֹ, כְּדִכְתִיב (שם כב) וּבִעֵר בִּשְׂדֵה אַחֵר. וְנִקְרָא הַשֵּׁן מַבְעֶה מִפְּנֵי שֶׁהוּא פְּעָמִים מְכֻסֶּה פְּעָמִים מְגֻלֶּה, מִלְּשׁוֹן נִבְעוּ מַצְפֻּנָיו (עובדיה א) דִּמְתַרְגְּמִינַן אִגַּלְיָן מַטְמְרוֹהִי<i data-commentator=\"IkkarTosfotYomTov\" data-label=\"ה\"></i>. וְתוֹלָדָה דְּשֵׁן הִיא, כְּשֶׁנִּתְחַכְּכָה בַּכֹּתֶל לַהֲנָאָתָהּ כְּדֶרֶךְ הַבְּהֵמוֹת שֶׁמִּתְחַכְּכוֹת וְשָׁבְרָה אֶת הַכֹּתֶל, אוֹ טִנְּפָה פֵּרוֹת כְּשֶׁנִּתְחַכְּכָה בָּהֶן לַהֲנָאָתָהּ:", "<b>וְהַהֶבְעֵר.</b> זוֹ הַדְּלֵקָה שֶׁיָּצְאָה וְהִזִּיקָה, כְּדִכְתִיב (שמות כב) כִּי תֵּצֵא אֵשׁ וְגוֹ'‏ וְנֶאֱכַל גָּדִישׁ אוֹ הַקָּמָה אוֹ הַשָּׂדֶה. וְתוֹלָדָה דְּאֵשׁ, אַבְנוֹ וְסַכִּינוֹ וּמַשָּׂאוֹ שֶׁהִנִּיחָן בְּרֹאשׁ גַּגּוֹ וְנָפְלוּ בְּרוּחַ מְצוּיָה וְהִזִּיקוּ, דּוּמְיָא דְּאֵשׁ שֶׁהָרוּחַ מוֹלִיכָה. וְהָא דְּלֹא חָשֵׁיב תַּנָּא דִּידָן קֶרֶן בִּכְלַל אֲבוֹת נְזִיקִין, מִשּׁוּם דְּלֹא מַיְרֵי אֶלָּא בִּנְזִיקִין שֶׁהֵם מוּעָדִים מִתְּחִלָּתָן, כְּלוֹמַר שֶׁמְּשַׁלְּמִין נֶזֶק שָׁלֵם מִתְּחִלָּתָן, אֲבָל בְּתַמִּין וְאַחַר כָּךְ מוּעָדִים לֹא קָא מַיְרֵי:", "<b>לֹא הֲרֵי הַשּׁוֹר כַּהֲרֵי הַמַּבְעֶה.</b> כְּלוֹמַר, אִי כָּתַב רַחְמָנָא שׁוֹר לֹא נָפֵיק מַבְעֶה מִנֵּיהּ, דַּהֲוָה אֲמֵינָא רֶגֶל דְּהֶזֵּקָהּ מָצוּי חַיְּבֵיהּ רַחְמָנָא, שֵׁן דְּאֵין הֶזֵּקָהּ מָצוּי לֹא חַיְּבֵיהּ רַחְמָנָא. וְאִי כָּתַב רַחְמָנָא שֵׁן, הֲוָה אֲמֵינָא שֵׁן דְּיֵשׁ הֲנָאָה לְהֶזֵּקָהּ חַיָּב, רֶגֶל דְּאֵין הֲנָאָה לְהֶזֵּקָהּ אֵינוֹ חַיָּב. וְאִי כָּתַב רַחְמָנָא שֵׁן וָרֶגֶל וְלֹא כָּתַב אֵשׁ, הֲוָה אֲמֵינָא שֵׁן וָרֶגֶל שֶׁיֵּשׁ בָּהֶן רוּחַ חַיִּים, כְּלוֹמַר שֶׁבָּאִים מִכֹּחַ בַּעֲלֵי חַיִּים, חַיָּב, אֲבָל אֵשׁ שֶׁאֵין בָּהּ רוּחַ חַיִּים לֹא לִחַיַּב. וְאִם נִכְתְּבוּ שְׁלָשְׁתָּן וְלֹא כָּתַב רַחְמָנָא בּוֹר, הֲוָה אֲמֵינָא הָנֵי לִחַיְּבוּ שֶׁדַּרְכָּן לֵילֵךְ וּלְהַזִּיק, אֲבָל בּוֹר שֶׁאֵין דַּרְכּוֹ לֵילֵךְ וּלְהַזִּיק לֹא לִחַיַּב עֲלֵיהּ. מִשּׁוּם הָכִי אִצְטְרִיכוּ כֻּלְּהוּ. וּבַגְּמָרָא מַסִּיק דְּאִי כָּתַב בּוֹר וְחַד מֵהָנָךְ<i data-commentator=\"IkkarTosfotYomTov\" data-label=\"ח\"></i> אָתוּ כֻּלְּהוּ שְׁאָר, לְבַד מִקֶּרֶן, בְּהַצַּד הַשָּׁוֶה שֶׁבָּהֶן שֶׁדַּרְכָּן לְהַזִּיק. וְלֹא הֻצְרְכוּ כֻּלָּן אֶלָּא מִפְּנֵי שֶׁהֵן חֲלוּקִים בְּהִלְכוֹתֵיהֶן, שֶׁיֵּשׁ בָּזֶה מַה שֶּׁאֵין בָּזֶה. שֵׁן וָרֶגֶל פְּטוּרִים בִּרְשׁוּת הָרַבִּים<i data-commentator=\"IkkarTosfotYomTov\" data-label=\"ט\"></i>, מַה שֶּׁאֵין כֵּן בְּבוֹר וָאֵשׁ. בּוֹר פָּטַר בֵּיהּ קְרָא אָדָם וְכֵלִים<i data-commentator=\"IkkarTosfotYomTov\" data-label=\"י\"></i> דִּכְתִיב (שמות כא) וְנָפַל שָׁמָּה שׁוֹר אוֹ חֲמוֹר, דְּדָרְשִׁינַן שׁוֹר וְלֹא אָדָם, חֲמוֹר וְלֹא כֵּלִים, מַה שֶּׁאֵין כֵּן בִּשְׁאָר אֲבוֹת נְזִיקִים. אֵשׁ פָּטַר בּוֹ אֶת הַטָּמוּן<i data-commentator=\"IkkarTosfotYomTov\" data-label=\"יא\"></i>, שֶׁאִם הָיוּ בְּגָדִים טְמוּנִים בַּגָּדִישׁ פָּטוּר הַמַּבְעִיר, דִּכְתִיב (שם כב) אוֹ הַקָּמָה, מַה קָּמָה בְּגָלוּי אַף כָּל בְּגָלוּי. וּבִשְׁאָר אֲבוֹת נְזִיקִים לֹא פָּטַר אֶת הַטָּמוּן:", "<b>הַצַּד הַשָּׁוֶה שֶׁבָּהֶן וְכוּ'.</b> אַף אֲנִי אָבִיא כָּל שֶׁדַּרְכּוֹ לְהַזִּיק וּשְׁמִירָתוֹ עָלֶיךָ<i data-commentator=\"IkkarTosfotYomTov\" data-label=\"יג\"></i>, שֶׁאִם הִזִּיק נִתְחַיֵּב הַמַּזִּיק לְשַׁלֵּם תַּשְׁלוּמֵי הַנֶּזֶק שֶׁהִזִּיק:", "<b>בְּמֵיטַב הָאָרֶץ.</b> מֵעִדִּית שֶׁבִּנְכָסָיו<i data-commentator=\"IkkarTosfotYomTov\" data-label=\"יז\"></i>, מִן הַמְּשֻׁבָּח שֶׁבָּהֶם, אִם בָּא לִתֵּן לוֹ קַרְקַע בְּתַשְׁלוּמֵי נִזְקוֹ, דִּכְתִיב (שם) מֵיטַב שָׂדֵהוּ וּמֵיטַב כַּרְמוֹ יְשַׁלֵּם. אֲבָל אִם בָּא לִתֵּן לוֹ מִטַּלְטְלִין, קָיְמָא לָן כָּל מִלֵּי מֵיטָב הוּא, דְּאִי לֹא מִזְדְּבַן הָכָא מִזְדְּבַן בְּמָתָא אַחֲרִיתִי, וְיָהֵיב לֵיהּ כָּל מַאי דְּבָעֵי וַאֲפִלּוּ סֻבִּין<i data-commentator=\"IkkarTosfotYomTov\" data-label=\"יח\"></i>. וְהָנֵי מִלֵּי לִנְזָקִין. אֲבָל לְבַעַל חוֹב, אִי אִית לֵיהּ זוּזֵי מְחַיְּבִינַן לֵיהּ לְמִיתַּן זוּזֵי, וְאִי לֵית לֵיהּ זוּזֵי יָהֵיב לֵיהּ מִטַּלְטְלֵי מַאי דְּבָעֵי, וְאִי מַגְבֵּי לֵיהּ אַרְעָא יָהֵיב לֵיהּ בְּבֵינוֹנִית. וְשָׂכִיר, אֲפִלּוּ לֵית לֵיהּ זוּזֵי לַמַּשְׂכִּיר לֹא מָצֵי יָהֵיב לֵיהּ בְּאַגְרֵיהּ אֶלָּא זוּזֵי, וּמְחַיְּבִינַן לֵיהּ לְזַבּוֹנֵי מִנִּכְסֵיהּ עַד דְּמַשְׁכַּח זוּזֵי וְיָהֵיב לֵיהּ:"], ["<b>כָּל שֶׁחַבְתִּי בִשְׁמִירָתוֹ וְכוּ'.</b> כָּל דָּבָר שֶׁנִּתְחַיַּבְתִּי לְשָׁמְרוֹ:", "<b>הִכְשַׁרְתִּי אֶת נִזְקוֹ.</b> אִם לֹא שְׁמַרְתִּיו כָּרָאוּי וְהִזִּיק, אֲנִי הוּא שֶׁהִכְשַׁרְתִּי וְזִמַּנְתִּי אוֹתוֹ הֶזֵּק, וַאֲנִי חַיָּב עָלָיו. כְּגוֹן הַמּוֹסֵר שׁוֹרוֹ לְחֵרֵשׁ שׁוֹטֶה וְקָטָן, חַיָּב, שֶׁעָלָיו הָיָה מֻטָּל שְׁמִירַת שׁוֹרוֹ וַהֲרֵי לֹא שְׁמָרוֹ כָּרָאוּי לוֹ:", "<b>הִכְשַׁרְתִּי בְמִקְצָת נִזְקוֹ וְכוּ'.</b> וְאִם תִּקַּנְתִּי וְזִמַּנְתִּי מִקְצָת הַנֶּזֶק, אַף עַל פִּי שֶׁלֹּא זִמַּנְתִּי וְתִקַּנְתִּי אֶת כֻּלּוֹ, נִתְחַיַּבְתִּי עָלָיו כְּאִלּוּ זִמַּנְתִּיו כֻּלּוֹ. כְּגוֹן הַחוֹפֵר בּוֹר תִּשְׁעָה בִּרְשׁוּת הָרַבִּים וּבָא אַחֵר וְהִשְׁלִימוֹ לַעֲשָׂרָה, וְנָפַל שָׁמָּה שׁוֹר אוֹ חֲמוֹר וָמֵת<i data-commentator=\"IkkarTosfotYomTov\" data-label=\"יט\"></i>, הָאַחֲרוֹן חַיָּב, אַף עַל פִּי שֶׁלֹּא תִּקֵּן אֶלָּא מִקְצָת הַנֶּזֶק, כְּאִלּוּ עָשָׂה כָּל הַנֶּזֶק, כֵּיוָן דִּבְתִשְׁעָה לֵיכָּא מִיתָה:", "<b>נְכָסִים שֶׁאֵין בָּהֶם מְעִילָה.</b> וְעַל אֵיזֶה נְכָסִים אֲנִי חַיָּב לְשַׁלֵּם אִם הִזַּקְתִּי, עַל נְכָסִים שֶׁאֵין בָּהֶם מְעִילָה, כְּגוֹן נְכָסִים שֶׁאֵינָן הֶקְדֵּשׁ. שֶׁאִם הִזַּקְתִּי נְכָסִים שֶׁל הֶקְדֵּשׁ אֵינִי חַיָּב לְשַׁלֵּם, דִּכְתִיב שׁוֹר רֵעֵהוּ וְלֹא שׁוֹר שֶׁל הֶקְדֵּשׁ. וְהוּא הַדִּין לְכָל שְׁאָר נְזָקִים:", "<b>נְכָסִים שֶׁהֵם שֶׁל בְּנֵי בְרִית.</b> שֶׁאִם הִזִּיק נְכָסִים שֶׁל נָכְרִי, פָּטוּר:", "<b>נְכָסִים הַמְיֻחָדִים.</b> שֶׁיֵּשׁ לָהֶם בְּעָלִים מְיֻחָדִים, שֶׁאִם הִזִּיק נְכָסִים שֶׁל הֶפְקֵר, פָּטוּר<i data-commentator=\"IkkarTosfotYomTov\" data-label=\"כא\"></i>:", "<b>חוּץ מֵרְשׁוּת הַמְיֻחֶדֶת לַמַּזִּיק.</b> בְּכָל מָקוֹם שֶׁהִזִּיקוּ נְכָסָיו אֶת נִכְסֵי חֲבֵרוֹ, חַיָּב הַמַּזִּיק, חוּץ מֵרְשׁוּת הַמְיֻחֶדֶת לַמַּזִּיק. שֶׁאִם נִכְנַס שׁוֹר נִזָּק בִּרְשׁוּת הַמַּזִּיק וְהִזִּיקוֹ שׁוֹר הַמַּזִּיק, פָּטוּר, דְּאָמַר לֵיהּ תּוֹרְךָ בִּרְשׁוּתִי מַאי בָּעֵי. וְדַוְקָא כְּשֶׁהִזִּיקוּ נְכָסָיו, אֲבָל הַמַּזִּיק עַצְמוֹ שֶׁחָבַל בַּחֲבֵרוֹ<i data-commentator=\"IkkarTosfotYomTov\" data-label=\"כב\"></i>, אַף עַל פִּי שֶׁהוּא עוֹמֵד בִּרְשׁוּתוֹ, חַיָּב, דְּאָמַר לֵיהּ הַנֶּחְבָּל נְהִי דְּאִית לָךְ רְשׁוּתָא לְאַפּוֹקֵי, לְאַזּוֹקֵי לֵית לָךְ רְשׁוּתָא:", "<b>וּרְשׁוּת הַנִּזָּק וְהַמַּזִּיק.</b> וּרְשׁוּת הַמְיֻחֶדֶת לַנִּזָּק וְלַמַּזִּיק, כְּגוֹן חָצֵר שֶׁל שְׁנֵיהֶם, וְהִזִּיק שׁוֹרוֹ שֶׁל אֶחָד מֵהֶם בְּאוֹתָהּ חָצֵר בְּשֵׁן וָרֶגֶל, פָּטוּר<i data-commentator=\"IkkarTosfotYomTov\" data-label=\"כג\"></i>. וְהוּא שֶׁתִּהְיֶה אוֹתָהּ חָצֵר מְיֻחֶדֶת לִשְׁוָרִים גַּם כֵּן. אֲבָל אִם הָיְתָה מְיֻחֶדֶת לְפָרוֹת וְלֹא לִשְׁוָרִים, וְהִזִּיק בְּשֵׁן וָרֶגֶל, חַיָּב. וְאִם הִזִּיק בְּקֶרֶן, בְּכָל עִנְיָן חַיָּב:"], ["<b>שׁוּם כֶּסֶף.</b> שׁוּם זֶה שֶׁל נְזָקִים לֹא יְהֵא אֶלָּא בְּכֶסֶף. שֶׁיְּהוּ בֵּית דִּין שָׁמִין כַּמָּה שָׁוֶה הַנֶּזֶק וְכָךְ יְשַׁלֵּם לוֹ. וְאִם הִזִּיקָה פָּרָתוֹ שֶׁל רְאוּבֵן טַלִּיתוֹ שֶׁל שִׁמְעוֹן שֶׁדָּרְסָה עָלָיו בִּרְשׁוּת הַנִּזָּק וּשְׁבָרַתּוּ, וְאַחַר כָּךְ אֵרַע שֶׁנִּשְׁבְּרָה רַגְלָהּ שֶׁל פָּרָה זוֹ שֶׁל רְאוּבֵן בְּטַלִּיתוֹ שֶׁל שִׁמְעוֹן בִּרְשׁוּת הָרַבִּים דַּהֲוֵי נַמִּי בּוֹר בִּרְשׁוּת הָרַבִּים<i data-commentator=\"IkkarTosfotYomTov\" data-label=\"כה\"></i>, אֵין אוֹמְרִים הוֹאִיל וְזֶה הִזִּיק וְזֶה הִזִּיק יָצָא הֶזֵּקוֹ שֶׁל זֶה בְּהֶזֵּקוֹ שֶׁל זֶה, אֶלָּא שָׁמִין שְׁנֵי הַנְּזָקִים בְּדָמִים, וּמִי שֶׁהִזִּיק לַחֲבֵרוֹ יוֹתֵר, יְשַׁלֵּם<i data-commentator=\"IkkarTosfotYomTov\" data-label=\"כו\"></i>:", "<b>וְשָׁוֶה כֶסֶף.</b> וּכְשֶׁבָּאִים לְשַׁלֵּם הַהֶזֵּק מִנִּכְסֵי הַיְתוֹמִים, לֹא יִפְרְעוּ אֶלָּא מִן הַקַּרְקָעוֹת שֶׁהֵם שָׁוֵה כֶּסֶף, וְלֹא מִמִּטַּלְטְלִין<i data-commentator=\"IkkarTosfotYomTov\" data-label=\"כז\"></i> שֶׁהֵם עַצְמָם כֶּסֶף. דְּכָל מִידֵי דְּמִטַּלְטֵל חָשׁוּב כְּאִלּוּ הוּא כֶּסֶף, דְּאִי לֹא מִזְדְּבַן הָכָא מִזְדְּבַן בְּמָתָא אַחֲרִיתִי:", "<b>בִּפְנֵי בֵּית דִּין.</b> וְהַשּׁוּמָא וְהַתַּשְׁלוּמִין שֶׁל נְזָקִים לֹא יִהְיוּ אֶלָּא בִּפְנֵי בֵּית דִּין מֻמְחִין<i data-commentator=\"IkkarTosfotYomTov\" data-label=\"כח\"></i>, וְלֹא בִּפְנֵי בֵּית דִּין שֶׁל הֶדְיוֹטוֹת:", "<b>וְעַל פִּי עֵדִים בְּנֵי חוֹרִין וּבְנֵי בְרִית.</b> לַאֲפוֹקֵי עֲבָדִים וְנָכְרִים<i data-commentator=\"IkkarTosfotYomTov\" data-label=\"כט\"></i> שֶׁאֵינָם כְּשֵׁרִים לְעֵדוּת שֶׁל נְזָקִין:", "<b>וְהַנָּשִׁים בִּכְלָל הַנֶּזֶק.</b> בֵּין שֶׁהִזִּיקָה הִיא אֶת אֲחֵרִים, בֵּין שֶׁאֲחֵרִים הִזִּיקוּהָ, דִּין הָאִישׁ וְדִין הָאִשָּׁה שָׁוִין בִּנְזָקִין:", "<b>וְהַנִּזָּק וְהַמַּזִּיק בַּתַּשְׁלוּמִין.</b> פְּעָמִים שֶׁהַנִּזָּק שַׁיָּךְ עִם הַמַּזִּיק בַּתַּשְׁלוּמִין שֶׁל נִזָּק. כְּגוֹן אִם פָּחֲתָה הַנְּבֵלָה מִשְּׁעַת מִיתָה עַד שְׁעַת הַעֲמָדָה בַּדִּין, שֶׁפְּחַת נְבֵלָה דְּנִזָּק הוּא, בֵּין בְּתָם בֵּין בְּמוּעָד<i data-commentator=\"IkkarTosfotYomTov\" data-label=\"לא\"></i>, וְנִמְצָא שֶׁאֵין הַמַּזִּיק מְשַׁלֵּם לוֹ אֲפִלּוּ אוֹתוֹ חֲצִי נֶזֶק שֶׁזִּכְּתָה לוֹ תּוֹרָה אִם הוּא תָּם, אוֹ נֶזֶק שָׁלֵם אִם הוּא מוּעָד, הֲרֵי שֶׁהַנִּזָּק הוּא מַפְסִיד וְשַׁיָּךְ בְּתַשְׁלוּמִין הַלָּלוּ עִם הַמַּזִּיק:"], ["<b>חֲמִשָּׁה תַמִּין.</b> שֶׁאֵינָם רְגִילִים לְהַזִּיק, וְאִם הִזִּיקוּ מְשַׁלְּמִין חֲצִי נֶזֶק:", "<b>וַחֲמִשָּׁה מוּעָדִין.</b> שֶׁהֵם רְגִילִין לְהַזִּיק, וּמְשַׁלְּמִין נֶזֶק שָׁלֵם:", "<b>לֹא לִגַּח.</b> בְּקֶרֶן:", "<b>וְלֹא לִגֹּף.</b> דְּחִיפַת כָּל הַגּוּף. וְכֻלְּהוּ הָווּ תּוֹלָדָה דְּקֶרֶן וּמְשַׁלְּמִין חֲצִי נֶזֶק. הֲרֵי חֲמִשָּׁה תַּמִּין:", "<b>וְשׁוֹר הַמּוּעָד.</b> שָׁלֹשׁ פְּעָמִים לִגַּח אוֹ לִגֹּף אוֹ לִרְבֹּץ אוֹ לִבְעֹט אוֹ לִשֹּׁךְ. הֲרֵי הֵן חֲמִשָּׁה מוּעָדִים לְשַׁלֵּם נֶזֶק שָׁלֵם. וּלְגַבֵּי מוּעָד חָשֵׁיב לְהוּ חַד<i data-commentator=\"IkkarTosfotYomTov\" data-label=\"לד\"></i>:", "<b>וְשׁוֹר הַמַּזִּיק בִּרְשׁוּת הַנִּזָּק.</b> אֲפִלּוּ קֶרֶן תַּמָּה, הָוֵי מוּעָד לְשַׁלֵּם נֶזֶק שָׁלֵם. וּמַתְנִיתִין אָתְיָא כְּמַאן דְּאָמַר<i data-commentator=\"IkkarTosfotYomTov\" data-label=\"לה\"></i> מְשֻׁנָּה קֶרֶן בַּחֲצַר הַנִּזָּק שֶׁמְּשַׁלֶּמֶת נֶזֶק שָׁלֵם וַאֲפִלּוּ הִיא תַּמָּה. וְאֵין כֵּן הֲלָכָה:", "<b>וְהָאָדָם.</b> הָוֵי מוּעָד מִתְּחִלָּתוֹ נַמִּי, וּמְשַׁלֵּם נֶזֶק שָׁלֵם אִם הִזִּיק:", "<b>הַזְּאֵב וְהָאֲרִי וְכוּ'.</b> מוּעָדִים מִתְּחִלָּתָן. וְהָא דְּלֹא חָשֵׁיב לְהוּ בִּכְלַל חֲמִשָּׁה מוּעָדִים דִּלְעֵיל וְלִהֲווּ אַחַד עָשָׂר מוּעָדִים, מִשּׁוּם דְּהָנֵי לֹא שְׁכִיחֵי בְּיִשּׁוּב:", "<b>בַּרְדְּלָס.</b> חַיָּה שֶׁקּוֹרִין לָהּ בַּעֲרָבִי אלצב\"ע:", "<b>רַבִּי אֱלִיעֶזֶר אוֹמֵר וְכוּ'.</b> וְאֵין הֲלָכָה כְּרַבִּי אֱלִיעֶזֶר:", "<b>מִן הָעֲלִיָּה.</b> מֵעִדִּית שֶׁבִּנְכָסָיו<i data-commentator=\"IkkarTosfotYomTov\" data-label=\"מא\"></i>. וַאֲפִלּוּ אֵין הַנּוֹגֵחַ שָׁוֶה שִׁעוּר הַנֶּזֶק. דִּבְמוּעָד כְּתִיב (שמות כא) יְשַׁלֵּם שׁוֹר תַּחַת הַשּׁוֹר, וְלֹא כְּתִיב בֵּיהּ דְּמִגּוּף הַנּוֹגֵחַ יִפְרַע:"]]}], "available_versions": [{"status": "locked", "priority": 3.0, "license": "CC-BY-NC", "versionNotes": "", "formatAsPoetry": "", "digitizedBySefaria": "", "method": "", "heversionSource": "", "versionUrl": "", "versionTitleInHebrew": "", "versionNotesInHebrew": "", "shortVersionTitle": "", "shortVersionTitleInHebrew": "", "extendedNotes": "", "extendedNotesHebrew": "", "purchaseInformationImage": "", "purchaseInformationURL": "", "hasManuallyWrappedRefs": "", "language": "he", "title": "Bartenura on Mishnah Bava Kamma", "versionSource": "https://www.toratemetfreeware.com/", "versionTitle": "Torat-Emet", "actualLanguage": "he", "languageFamilyName": "hebrew", "isSource": true, "isPrimary": true, "direction": "rtl"}, {"status": "locked", "priority": 1.0, "license": "Public Domain", "versionNotes": "", "formatAsPoetry": "", "digitizedBySefaria": "", "method": "", "heversionSource": "", "versionUrl": "", "versionTitleInHebrew": "ובלכתך בדרך", "versionNotesInHebrew": "", "shortVersionTitle": "", "shortVersionTitleInHebrew": "", "extendedNotes": "", "extendedNotesHebrew": "", "purchaseInformationImage": "", "purchaseInformationURL": "", "hasManuallyWrappedRefs": "", "language": "he", "title": "Bartenura on Mishnah Bava Kamma", "versionSource": "http://mobile.tora.ws/", "versionTitle": "On Your Way", "actualLanguage": "he", "languageFamilyName": "hebrew", "isSource": true, "isPrimary": true, "direction": "rtl"}, {"status": "", "priority": "", "license": "CC-BY", "versionNotes": "", "formatAsPoetry": "", "digitizedBySefaria": "", "method": "", "heversionSource": "", "versionUrl": "", "versionTitleInHebrew": "", "versionNotesInHebrew": "", "shortVersionTitle": "Rabbi Robert Alpert, 2020", "shortVersionTitleInHebrew": "", "extendedNotes": "", "extendedNotesHebrew": "", "purchaseInformationImage": "", "purchaseInformationURL": "", "hasManuallyWrappedRefs": "", "language": "en", "title": "Bartenura on Mishnah Bava Kamma", "versionSource": "http://sefaria.org/", "versionTitle": "Bartenura on Mishnah, trans. by Rabbi Robert Alpert, 2020", "actualLanguage": "en", "languageFamilyName": "english", "isSource": false, "isPrimary": false, "direction": "ltr"}], "ref": "Bartenura on Mishnah Bava Kamma 1", "heRef": "ברטנורא על משנה בבא קמא א׳", "sections": ["1"], "toSections": ["1"], "sectionRef": "Bartenura on Mishnah Bava Kamma 1", "heSectionRef": "ברטנורא על משנה בבא קמא א׳", "firstAvailableSectionRef": "Bartenura on Mishnah Bava Kamma 1:1", "isSpanning": false, "next": "Bartenura on Mishnah Bava Kamma 2:1", "prev": null, "title": "Bartenura on Mishnah Bava Kamma 1", "book": "Bartenura on Mishnah Bava Kamma", "heTitle": "ברטנורא על משנה בבא קמא", "primary_category": "Commentary", "type": "Commentary", "indexTitle": "Bartenura on Mishnah Bava Kamma", "categories": ["Mishnah", "Rishonim on Mishnah", "Bartenura", "Seder Nezikin"], "heIndexTitle": "ברטנורא על משנה בבא קמא", "isComplex": false, "isDependant": true, "order": "", "collectiveTitle": "Bartenura", "heCollectiveTitle": "ברטנורא", "alts": [], "lengths": [10, 79, 324], "length": 10, "textDepth": 3, "sectionNames": ["Chapter", "Mishnah", "Comment"], "addressTypes": ["Perek", "Mishnah", "Integer"], "titleVariants": ["Ovadia of Bartenura on M. Bava Kamma", "Ovadia of Bartenura on Mishna Bava Kamma", "Ovadia of Bartenura on M Bava Kamma", "Ovadia of Bartenura on Mishnah Bava Kamma", "Obadiah of Bertinoro on M. Bava Kamma", "Obadiah of Bertinoro on Mishna Bava Kamma", "Obadiah of Bertinoro on M Bava Kamma", "Obadiah of Bertinoro on Mishnah Bava Kamma", "Bartenura on M. Bava Kamma", "Bartenura on Mishna Bava Kamma", "Bartenura on M Bava Kamma", "Obadiah ben Abraham of Bertinoro on M. Bava Kamma", "Obadiah ben Abraham of Bertinoro on Mishna Bava Kamma", "Obadiah ben Abraham of Bertinoro on M Bava Kamma", "Obadiah ben Abraham of Bertinoro on Mishnah Bava Kamma", "Bartenura on Mishnah Bava Kamma"], "heTitleVariants": ["ברטנורא על משנה בבא קמא", "עובדיה מברטנורא על משנה בבא קמא", "ר' עובדיה מברטנורא על משנה בבא קמא"], "index_offsets_by_depth": {}, "warnings": []}